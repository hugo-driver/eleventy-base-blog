---
title: Top 5 cei mai contestați fotbaliști buni ai Rapidului
slug: top-5-fotbalisti-contestati-rapid
date_published: 2024-07-21T16:40:11.000Z
date_updated: 2024-07-21T16:51:11.000Z
tags: Rapid
excerpt: Acești fotbaliști sunt super contestați de mulți suporteri, dar după părerea mea, respectivii greșesc. Aproape fiecare dintre acești jucători are potențial să fie om de bază la Rapid
---

Dacă urmărești ce spun unii fani vocali ai giuleștenilor despre acești jucători, ai putea crede că toate problemele echipei din sezonul trecut au fost provocate de ei.

Ceea ce e parțial adevărat.

Au jucat, au fost parte din problemă.

Doar că fiecare jucător în parte mi se pare mai valoros decât pare la prima vedere a celor care îl contestă. Desigur, aprecierile care urmează sunt chestiuni subiective, dar chiar și așa [am obiceiul să am destul de des dreptate](__GHOST_URL__/ne-calificam-la-euro/).

## 1. Răzvan Oaidă

Preferatul meu din această listă, Oaidă este acuzat de obicei că e lipsit de logică pe teren, că greșește mult, că trage echipa înapoi etc.

Eu am o părere diferită...

Are o excelentă capacitate de efort nativă pe care antrenamentele automat o scot în evidență, este foarte implicat fizic în joc, este combinativ, are o tehnică individuală decentă pentru un jucător de profilul său.

Face erori de poziționare uneori, dar nu-mi par provocate de o lipsă de inteligență tactică, ci efectul supra dorinței de-a-și ajuta echipa.

Dintre cei contestați, este singurul pe care-l văd titular meci de meci în contextul lotului actual.

## 2. Andrei Borza

Sezonul trecut, Borza nu avea decât două lucruri de făcut ca să fie convocat în lotul pentru Euro: să joace doar un pic mai bine decât a jucat, adică să comită mai puțin erori de interpretare a jocului / poziționare și să nu fi avut acea escapadă-n club după meciul Rapidului de la Iași.

Deci nu era mare lucru.

Din păcate, când ai 19 ani, anumite lucruri care par ușor de făcut devin dificile. E ușor de pe margine să spui că a fost bleg c-a ratat asemenea șansă, dar

Ce-mi place la el?

Fizic excelent, viteză bună pentru un fotbalist de bandă, vârsta este în totalitate de partea sa pentru că-i oferă o marjă mare de creștere în continuare. Din păcate pentru el, acest 3-5-2 folosit de Rapid mai ales când atacă pare să nu-l avantajeze sau să-l facă pe Micovschi mai interesant.

## 3. Paul Iacob

Iacob a fost unul dintre cei 4 fotbaliști cedați definitiv de Hagi la Chindia pentru aducerea lui Aioani la Farul.

Prin urmare, e firesc să te-ntrebi de ce a renunțat Hagi la el.

Și totuși, Iacob este fundaș central de picior stâng, ceea ce se găsește foarte rar în fotbalul nostru. Mai mult, când joci cu 3 fundași centrali, să ai în stânga om care să folosească piciorul de bază nu e puțin lucru.

În plus, dincolo de faptul că Iacob e un fundaș central care contribuie real la jocul de construcție, are un plasament bun care compensează în general faptul că pare cam cel mai lent fundaș central al Rapidului.

În fine, are un joc aerian bun spre foarte bun.

Dacă Rapid nu aduce un fundaș central foarte, foarte bun, cred că Iacob ar merita să fie titular în continuare.

## 4. Mattias Kait

Bun fotbalist, dacă nu-i ceri să joace ceea ce nu este.

Sau, dacă-i ceri să joace închizător / număr 6, ai grijă ca interii care-l însoțesc să fie genul de jucători care să-l ajute, să nu-l expună continuu adversarilor.

Petrila și Papeau sunt exact genul de colegi de linie care-l fac vulnerabil pe Kait. Oaidă și Emmers ar fi cu totul altceva.

Ce-mi place la el?

Mi se pare unul dintre cei mai “responsabili” jucători pe care-i are Lennon la dispoziție. Inteligent în mod real, nu doar instinctual, o viteză de deplasare decentă, fizic bun, pasă decentă.

## 5. Ștefan Pănoiu

Vina lui Pănoiu este că a jucat puțin, iar când a jucat nu a convins. Împrumutul la U Cluj din partea a doua a sezonului trecut ar fi trebuit să-semne o super ocazie pentru el, dar nici acolo nu a fost ceea ce era de așteptat să fie.

Păcat că un fotbalist care a arătat calități evidente de la 17, când avea o consistență în joc net superioară lui Rareș Ilie, nu a reușit să crească în acești ani.

Bergoid l-a folosit înainte să-l împrumute, Sabău l-a introdus la început și ulterior chiar din postură de rezervă, șanse a avut.

În poziția sa, Rapid are și alte variante, inclusiv fotbaliști tineri care n-au primit încă șansele pe care le-a primit el.

Ce-mi place la el?

Că are inteligență de joc, o tehnică bună... Din păcate, tot ce-mi vine în minte este legat de reușite din vremuri deja de mult trecute fotbalistic vorbind - mai mult de un an de zile.

Din lista aceasta, cred că are cele mai mici șanse să joace la Rapid în acest sezon, dar aș dori să mă-nșel pentru că asta ar însemna să revină la ceea ce a arătat la un moment dat.
