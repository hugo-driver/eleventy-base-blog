---
title: De ce publică Gazeta articole cu femei care-și flutură sânii prin arenele sportive
description: Din păcate, Gazeta Sporturilor nu recunoaște diversitatea aproape monolitică a publicului său de bărbați albagii.
slug: gazeta-sporturilor-articole-femei-goale
date_published: 2023-11-22T09:48:05.000Z
date_updated: 2024-06-30T10:54:25.000Z
tags: Presa sportivă
permalink: "gazeta-sporturilor-articole-femei-goale/index.html"
cover: "./orientarea-editoriala-a-gazetei-sporturilor.jpg"
---

![Orientarea editorial-sexuală a Gazetei Sporturilor](./orientarea-editoriala-a-gazetei-sporturilor.jpg)


De foarte mulți ani, diverși acuză Gazeta Sporturilor că publică poze cu femei goale.

E o acuză falsă.

În realitate, Gazeta nu a publicat poze cu femei goale, ci doar poze cu femei sumar îmbrăcate.

Totuși, acuza a fost atât de populară încât a continuat să fie vânturată chiar și după ce Gazeta nu a mai avut nici măcar proiectul editorial numit Divizia Sexy.

Degeaba.

Ceva-mi spune că chiar și-n aceste momente, când ediția tipărită a Gazetei nu mai există, se vor găsi "cititori" care să afirme că nu-l mai cumpără tocmai pentru că prezența acestor imagini li se pare o chestiune degradantă.
orientarea-editoriala-a-gazetei-sporturilor.
Iar trecerea lui Tolontan la Libertatea, ziarul care a impus în mentalul colectiv ideea de fată de la pagina 5, nu a ajutat în vreun fel Gazeta din acest punct de vedere.

În schimb, lucrurile stau diferit pentru site-ul gsp.ro

Online-ul a fost dintotdeauna mai puțin inhibat decât printul și aici apar în mod constant doamne care protestează sau susțin diverse cauze cu ajutorul propriei goliciuni.

Sau doamne a căror activitate nu poate fi prezentată fără ajutorul unei galerii de vreo 40 de imagini relevante.

[Gen cea mai sexy antrenoare din handbalul românesc.](https://www.cameravar.ro/ipocrizie-gsp-mangia/)

Bun, de ce se întâmplă asta?

## Interesul publicului este mai complex decât ar crede unii

Aparent, ar fi două mari motive...

E vorba despre interesul publicului, chestiune pe care orice publicație respectabilă o pune la rang suprem.

Și e vorba de faptul că printre cititorii oricărei publicații de sport există și o grămadă de bărbați care fac o chestiune destul de populară statistic sau cultural vorbind.

Fac "alba". 

Sau ambele variante pentru că interesul publicului poate include atât informări despre cine și-a mai fluturat sânii, dar și materiale care să inspire sesiunile de albă.

Deși acesta ar putea să pară un text care duce-n derizoriu munca acelor colegi care se ocupă de apariția acestor materiale sau un text de-a dreptul despre "albă", nu este nici pe departe așa.

Este un text care vrea să determine o schimbare de atitudine a Gazetei în special, dar și a presei sportive în general față de un subiect sensibil...

OK, am recitit ce-am scris și nu simt că-s credibil.

E totuși un text și despre albă.

Dar nu doar despre asta.

Insist, nu doar despre asta!

Este și un text despre eroii cunoscuți, dar nerecunoscuți ai statisticilor de trafic din Google Analytics - albagii.

## Gazeta trăiește o perioadă dificilă, așa că trebuie să se adapteze timpurilor

Îți spun un secret pe care ți l-am mai spus de nenumărate ori sub tot felul de forme.

Când presa face afirmații legate de cât de deștept și frumos este publicul său, fii sigur c-ai fost mințit.

Publicul niciunei publicații nu este la grămadă frumos și deștept.

Dacă nu mă crezi, citește comentariile postate în subsolul oricărui articol de pe un site care mai permite așa ceva și vei vedea că există o mare diversitate de "frumoși și deștepți".

Ca ziariștii să recunoască această diversitate, trebuie ori să-i auzi vorbind în particular, ori să fie atacați de-o manieră care să-i doară.

De exemplu, ca atunci când Gazeta anunța închiderea ediției tipărite și [o parte vocală a publicului se bucura de răul ziariștilor](https://www.cameravar.ro/concluzii-inchidere-gazeta-sporturilor/).

Ei, atunci, unii ziariști au găsit resurse să afirme lucruri pe care le gândeau, dar nu le spuneau public.

Gen "se-nchide ediția tipărită pentru că cititorii noștri n-au cultura consumului de presă".

În fine, ideea este următoarea...

Presa este într-un moment aparte al existenței sale și e nevoită să facă lucruri mai grele decât a făcut vreodată de-a lungul întregii sale istorii.

Și nu mă refer numai la mințit cu scopul protejării sentimentelor fragile ale unor cititori sau cu scopul protejării intereselor unor contributori la bugetele industriei - de ex. vezi banii pe care Guvernul i-a vărsat presei cu ocazia pandemiei.

Ci și la orientări editoriale dubioase.

Nu-ți închipui că presa face de voie bună astfel de lucruri sau că toată presa face asta.

Dar atunci când o face, fii sigur c-o face pentru pentru că presa se simte amenințată.

Ce o amenință?

În general, o amenință viața.

În special, o amenință faptul că atenția cititorilor este atât de fragmentată și creierii multora sunt atât de "prăjiți" de traiul pe TikTok, Instagram, Facebook, YouTube etc. încât nu mai le e nici lor ușor să stea și să citească texte "clasice".

Așa că apare necesitatea adaptării conținutului la războiul atenției cu niște adversari ceva mai capabili din ce se vede.

## E timpul ca Gazeta să recunoască și să respecte diversitatea publicului său la scenă deschisă

Acum, nu-ți imagina că a existat o ședință specială la Gazetă în care cineva să zică: 

> "Băi, hai să băgăm niște țâțe că avem o grămadă de cititori de poze în publicul nostru!".

Cel mai probabil, a fost inițiativa naturală a celor care țin la traficul site-ului, a celor care au văzut ceea ce nu poți să nu vezi - că există un entuziasm al multor cititori ai site-lui pentru pozele site-ului.

Pentru aceste poze ale site-ului, desigur.

Că oricât de cititor ai fi, dacă un bloc de text nu este spart de-o galerie de imagini, îți pierzi concentrarea.

Bun, dacă Gazeta și toate publicațiile de specialitate care se asigură că femeile goale există în sport știu că cititorii practică ceea ce-n limbaj de vestiar se numește "prima dragoste", de ce nu-i recunosc pe oamenii respectivi?

Google Analytics și viața însăși demonstrează că ei există.

Doar că acești oameni nu sunt numiți, nu sunt evidențiați, nu sunt lăudați de presa sportivă.

Nimeni nu produce texte de alint despre ceea ce poate fi reunit cu drag sub sintagma "albagii noștri".

Așa că aceștia rămân doar niște eroi ai tastaturii virtuale sau reale, niște frecători ai telefonului cărora doar li se oferă material de "albă, nu și recunoaștere.

Ceea ce e trist, mai ales când vine din partea unei redacții care totuși demonstrează o aplecare spre dreptate socială și spre protejarea celor stigmatizați cultural, așa cum sunt în mod evident practicanții de albă.

Cum îți respecți tu publicul dacă nu răspunzi acuzelor habotnice ale celor care protestează împotriva publicării pozelor cu femei goale?

Cum îi protejezi pe cei care consumă cu adevărat aceste materiale cu femei sumar îmbrăcate dacă nu răspunzi ironiilor nesfârșite care vin dinspre cei care fac mișto de articolele respective?

De ce nu spui limpede:

> "Publicul nostru este unul divers. Acceptați asta sau drumurile noastre se vor despărți!".

De ce nu militezi pentru dreptul la informare și inspirare a practicanților de albă?

De ce te limitezi să le arunci doar câte un os sub forma unui material poziționat ce-i drept în partea de sus a site-ului și lăsat acolo zile întregi, dar mereu înconjurat de garduri înalte de jurnalism clasic?

În fine, folclorul spune că 98% dintre bărbați practică "alba".

Iar că restul de 2% nu recunosc c-o fac.

Poate că Gazeta ar trebui să-ndrăznească mai mult și să meargă mai apăsat spre direcția în care merge și publicul său o dată pe zi sau de mai multe ori, depinde de la bărbat la bărbat. 

**PS**: unii ar putea să creadă că tocmai am spus despre publicul Gazetei că e un public de albagii. Nu eu o fac, Gazeta o face cu materiale precum cel din imaginea acestui articol.
