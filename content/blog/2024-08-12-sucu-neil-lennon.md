---
title: De ce nu l-a demis încă Dan Șucu pe Neil Lennon
slug: sucu-neil-lennon
date_published: 2024-08-12T10:46:28.000Z
date_updated: 2024-08-12T10:46:28.000Z
tags: ["Dan Șucu", "Rapid"]
excerpt: Presa sportivă anunță demiterea lui Lennon ca fiind ceva iminent, mai ales după egalul de la Buzău. Și totuși, cred că nord-irlandezul nu va pleca atât de curând
---

De fraier, ar spune o parte a publicului.

Asta în acord cu credința populară că oamenii cu bani sunt doar produsul unor familii înstărite, a unor pile potrivite sau a unor relații cu serviciile secrete.

Și dacă nu e vorba de astfel lucruri, sigur e vorba de noroc.

Adică, oamenii cu bani sunt niște proști norocoși.

Asta s-ar pupa intim cu ceea ce se întâmplă acum la Rapid după ce Șucu a decis să-l aducă pe Lennon. Doar că-n ciuda acestor credințe, Șucu este totuși om de afaceri...

## Lennon ca personaj din teoria “sunk cost phallacy”

Și ca om de afaceri, se confruntă des cu ceea ce se numeșt sunk cost phallacy. Adică, situația în care observi că un proiect nu-ți merge, dar nu te lasă inima să-l închizi pentru c-ai apucat deja să investești prea mult în acesta.

Și percepi că o eventuală închidere ar însemna automat pierderea a tot ceea ce ai investit. O situație de genul acesta a trăit și Mihai Rotaru la Craiova, care a încercat pe cât posibil să țină de anumiți jucători deși evoluțiile acestora erau lipsit de constanță și chiar consistență.

Șucu a investit în aducerea lui Neil Lennon, iar o eventuală despărțire neambil agreată cu acesta ar însemna și plata a aproximativ 1,5 milioane Euro pentru britanic și staff-ul acestuia.

Ceea ce s-ar adăuga la costul ideii de-a închide proiectul Lennon.

## Dacă-l dă afară pe Lennon, Șucu reactivează fără să vrea varianta “Șumudică la Rapid”

Care variantă există și-n prezența lui Lennon, dar îți dai seama cum vor arăta lucrurile cu Rapid fără antrenor și cu Șumudică din nou fără contract.

După cum se exprima un coleg de breaslă, Șumudică pare turbat în aceste momente. A ajuns să-și facă griji în mod penibil pentru banii cheltuiți de Șucu și să se arate consternat de povestea falsă conform căreia Lennon ar fi făcut pișu pe teren în timpul antrenamentui. El, cel care și-a dat jos pantalonii într-o conferință de presă și care are un istoric bogat în ceea ce privește clovneria.

Nu contează însă, Șucu ar fi din nou postura de-a-l refuza pentru că nu pare să și-l dorească, iar un refuz în actualul context pare mult mai nepopular decât a fost când l-a preferat pe Lennon.

Prin urmare, e greu de spus dacă Șucu îl va da afară în perioada imediat următoare pe Lennon. Eu înclin să cred că-l va păstra inclusiv pentru că a ajuns la vârsta la care poate n-are chef să facă altora pe plac sau să-și mai recunoască plin de cumințenie orice eroare.

Tot ca simplă părere personală, Rapid ar greși dacă l-ar da afară pe Lennon înainte să-i ofer măcar 10 etape să poată demonstra dacă poate sau nu poate să construiască ceva.

Oricum, inclusiv 10 etape este un termen foarte, foarte scurt, dar îl pun în acord cu mentalitatea locală, în care patronul e prost și norocos, iar antrenorul trebuie dat afară pentru că n-a avut rezultate suficient de rapid.

[Aici ai o variantă video a ideilor din acest text.](https://www.youtube.com/watch?v=RBLZEdwhK6w)
